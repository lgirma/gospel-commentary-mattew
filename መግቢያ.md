### አርባዕቱ እንስሳ

- አርባዕቱ ለወንዶች አራቱ ማለት ነው።
- ከቅዱሳን መላእክት ወገን ሆነው ሳለ "እንስሳ" መባላቸው ለቅዱሳን ነቢያት እና ሐዋርያት በእንስሳት በመገለጣቸው ነው፤ በሌላም ደግሞ ስለ ግብራቸው "እንስሳ" ተብለዋል
    * በአንበሳ መመሰላቸው - እንደ አንበሳ ያስፈራሉና። ማኑሄ ሚስቱን 'የእግዚአብሔርን መልአክ አይተናልና ወዮልን' እንዳለ፤ በ(ማቴ 28) ሁለቱ መላእክት ቢገለጡ 'ምድርም ተናወጠች' እንደተባለ
    * በላም መመሰላቸው - ከብቶች ለጌታቸው ተገዢ እንደሆኑ፣ መላእክትም..
    * በንስር መመሰላቸው - ንስር ከሰማይ በተመስጦ እንደሚያይ የመላእክቱን ተመስጦ ለማጠየቅ
    * በሰው መመሰላቸው - መላእክት አዋቂ እንደሆኑ ለማጠየቅ፤ 'ሰው ሁን' እንደተባለ

- አንድም፦
    * በንስር የጌታችን ዕርገቱን፣ በሰው ሰው ሆኖ መገለጡን፣ በላም መሥዋዕት ሆኖ መቅረቡን፣ በአንበሳ ትንሣኤውን (አንበሳ ሲተኛ ዐይኑን ይገልጣልና፣ ሲነሣ ደግሞ ዐይኑን ይከድናልና፤ ጌታችንም ሙት ሆኖ ሳለ በመለኮቱ ሕያው ነው)
- ጸወርተ መንበር - (ጸወረ=ተሸከመ) መንበሩን የሚሸከሙ መባላቸው ሥላሴን የሚሸከሙ ሆነው አይደለም። ልክ ጫማ ሰውን ተሸከመ እንደምንለው ነው፤ ፍጥረትን ሁሉ የሚሸከሙትስ ሥላሴ ናቸው።
- መላው አካላቸው ዐይን ነው መባሉ ኃላፊና መጻያቱን ያውቃሉና ነው
- አራቱ ወንጌላውያን በአርባዕቱ እንስሳ ይመሰላሉ፦
    * ቅዱስ ማቴዎስ በገጸ ሰብእ ይመሰላል
        - ጌታችን ከሰው መወለዱን፣ የሥጋውን የዘር ሐረግ ዘርዝሮ ይጽፋልና
        - ቦ = ከሌሎቹ በተለየ 'ወልደ እጓለ መሕያው' (እጓል=ልጅ) እያለ ይጽፋልና
    * ቅዱስ ማርቆስ በገጸ አንበሳ ይመሰላል
        - አንበሳ ኑሮው በምድረ በዳ እንደሆነ ቅዱስ ማርቆስም ወንጌሉን የምድረ በዳን ነገር በማንሣት ይጀምራል። አንበሳ በቁሙ በበረሐ ይሆናል ለማለት ሳይሆን ምድረ በዳ፦ አህል ልምላሜ እንደሌለበት እንዲሁም ሁሉ ርቆት በብቸኝነት የሚኖርበት እንደሆነ ሁሉ አንበሳም ሁሉን በርቀት፣ ግዛቱን አስፍቶ ይኖራልና ነው።
        - ቦ = አንበሳ ኃያል ነው፤ ቅዱስ ማርቆስም የጌታችንን የኃያልነቱን ነገር (ተአምራቱን) አብዝቶ ይጽፋልና። ቅዱስ ማርቆስ 29 ተአምራት ጽፏል (ከ16 ጠቅላላ ምዕራፎች)፣ ቅዱስ ማቴዎስ 28 ተአምራት ጽፏል (ከ28 ጠቅላላ ምዕራፎች)
        - ቦ = አንበሳ ለላም ጌታዋ ነው፤ በክርኑ በመታት ጊዜ ያደቅቃታል። ቅዱስ ማርቆስም በግብፅ ይመለኩ የነበሩ ጣዖታተ ላህምን በወንጌሉ ትምህርት አጥፍቶአልና። እስራኤል በምድረ በዳ አሮንን ያሠሩት ጣዖት ምስለ ላህም ነበርና፤ ይህንንም ከግብፅ ያዩት ነው።
        - ቦ = አንበሳ ከሰው ርቆ በምድረ በዳ ድምፁን ባሰማ ጊዜ ሩቅ የሆኑ እንስሳት፣ ቅርቡ የሆኑ አራዊት ሁሉ ይደነግጣሉ። ቅዱስ ማርቆስም ምድረ በዳ በሆነች ግብፅ ገብቶ የጌታችንን ወንጌል ባስተማረ ጊዜ እንደ አራዊት ያሉ መናፍቃን፣ አጋንንት እንደ እንስሳት ያሉ ምእመናን ደንግጠዋልና
    * ቅዱስ ሉቃስ በላም ይመሰላል
        - ጌታችን በከብቶች በረት እንደ ተወለደ ይናገራልና (ሌሎቹ ወንጌላውያን ይህንን አልጻፉም)
        - ቦ = በወንጌሉ ጌታችንን በሰባ ፍሪዳ እየመሰለ ይጽፋልና (ሉቃ 15፥11-23)
        - ቦ = ላም የቀንድ ከብት ናት፤ ክርስቶስንም "ቀርነ ለመድኃኒትነ" (ቀርን=ቀንድ) እንደሆነ ነቢዩ ዘካርያስ የተናገረውን በወንጌሉ ይናገራልና (ሉቃ 1፥69) አገልጋዮች ካህናትና ነገሥታት በቀንድ (አራት ሽቱዎችና አምስተኛ ዘይት ተጨምሮበት) ቀኝ ቀኛቸውን ተቀብተው ቅብዓ መንግሥት፣ ቅብዓ ክህነት ይፈጸምላቸዋል፣ የዕርቅ ሥራንም ይሠራሉ። ጌታችንም አራቱን ባሕርያተ ሥጋ እና አምስተኛ ነፍስን ተዋሕዶ የዕርቅ ሥራን ሠርቷል።
    * ቅዱስ ዮሐንስ በንስር ይመሰላል
        - 